---
name: "Tanja Srednik"
role: "Vokal"
photo: "/media/people/tanja.webp"
# socials: [{"type":"instagram","url":"https://instagram.com/tanjasrednik"}]
---
Tanja Srednik je primorska pevka, ki jo burja premetava od jazza do popa. Šolala se je na Konservatoriju za glasbo in balet Ljubljana pri prof. Nadi Žgur ter na Deželnem konservatoriju v Celovcu pri prof. Caroline de Rooij. Nastopa z različnimi zasedbami, big bandi in vokalnimi skupinami doma in v tujini.

Največkrat jo lahko slišimo z Jazz Punt Big Bandom iz Tolmina, s katerim je nastopila na festivala Nišville in osvojila nagrade na Madžarskem in Češkem ter izdala album *A Tribute to The Beatles*. Kot spremljevalna vokalistka je nastopila z Laibachom, na Slovenski popevki, Festivalu slovenskega šansona in izboru Imenu leta na Valu 202. Sodelovala je pri projektu Jazz Sacral, glas posoja risanim junakom, ustvarja avtorske gledališke predstave in je del zbora muzikala *Povodni mož*.

Na odru je stala z Big Bandom RTV Slovenija, Darjo Švajger, Evo Černe, Urošem Perićem, Ano Bezjak in številnimi drugimi. Redno se izpopolnjuje pri priznanih mentorjih in svoje znanje predaja mladim v Vocal BK Studiu, Mali šoli rock’n’rolla ter Glasbeni šoli Tolmin. S svojo vedrostjo in odrsko razigranostjo je nepogrešljiv del družine Kranjci.
