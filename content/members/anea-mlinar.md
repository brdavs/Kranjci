---
name: "Anea Mlinar"
role: "Vokal"
photo: "/media/people/anea.webp"
# socials: [{"type":"instagram","url":"https://instagram.com/aneamlinar"}]
---
Anea Mlinar je nasmejana Primorka, ki se je že v mladosti zaljubila v glasbo. Sprva je obiskovala klavir v koprski glasbeni šoli in pela v otroških ter mladinskih zborih, v času študija pa pričela s solopetjem pod mentorstvom prof. Štefice Grasselli na Glasbeni šoli Rakovnik.

Rada ima različne glasbene žanre, posebno blizu so ji modernejše zvrsti. Čeprav jo je poklic popeljal v naravoslovne vode – po izobrazbi je zobozdravnica – jo veseli, da lahko počne oboje. Petje ji predstavlja neskončne možnosti izražanja in deljenja iskrenih občutkov z občinstvom.
