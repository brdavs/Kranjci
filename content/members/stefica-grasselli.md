---
name: "Štefica Grasselli"
role: "Vokal"
photo: "/media/people/steffy.webp"
# socials: [{"type":"facebook","url":"https://facebook.com/steficagrasselli"}]
---
Glasbena pot sopranistke Štefice Grasselli se je začela v Kopru, kjer je kot pianistka študirala pri profesorjih Darji Peroša, Aleksandri Alavanji Drücker in Denysu Masliuku, vzporedno pa solopetje pri prof. Tanji Grlica. Končala je nižjo glasbeno šolo iz klavirja in petja ter umetniško gimnazijo v Kopru. Po maturi iz solopetja je z izobraževanjem nadaljevala na Akademiji za glasbo v Ljubljani pri prof. Piji Brodnik, kjer je z odliko diplomirala in magistrirala.

Kot solistka je nastopala s pihalnim orkestrom Akademije za glasbo v Kopru in Tolminu, bila solistka na koncertu z orglami v Slovenski filharmoniji, nastopila v praizvedbi Monteverdijevih Vesper v Ljubljani in Berlinu ter redno nastopa na protokolarnih dogodkih. Leta 2012 je debitirala v vlogi La Musice v operi *Orfej*, leto pozneje pa prejela študentsko Prešernovo nagrado Akademije za glasbo. Deluje tudi v jazz improvizaciji, sodeluje z Nada Žgur ter številnimi domačimi ustvarjalci zabavne glasbe.

Steffy je pevka z najdaljšim in glasbeno najširšim stažem pri Kranjcih. Njeno pevsko ime se je prijelo že v otroštvu, ko je snemala zgoščenke in nastopala v TV oddajah, danes pa kot studijska in koncertna pevka s svojim koloraturnim, a hkrati močnim vokalom vedno očara občinstvo.
